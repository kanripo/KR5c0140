# -*- mode: mandoku-view -*-
#+TITLE: 通玄眞經
#+DATE: 2015-08-29 00:47:49
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0140_HFL_004-013b>
#+PROPERTY: JUAN 5
<pb:KR5c0140_CK-KZ_02p045b>
其氣安撫萬物則風雨不愆災¶害不作也)¶<md:KR5c0140_HFL_004-014a>¶
老子曰得萬人之兵不如聞一言之當得隋¶侯之珠不如得事
之所由得和氏之璧不如¶得事之所適(一言有益萬兵非貴一事可當和璧非寶)天
下雖大¶好用兵者亡國雖安好戰者危故小國寡民¶雖有什伯
之器而勿用(大國莫若修德小國莫若事人則征伐不¶興上下安泰也)¶
老子曰能成霸王者必勝者也(非首不御)能勝敵¶者必强者也(非德不勝)
能强者必用人力者也能¶用人力者必得人心者也(用賢者之力得眾人
之心也)能¶得人心者必自得者也自得者必柔弱者能¶<md:KR5c0140_HFL_004-014b>¶勝不如己
者至於若己者而格柔勝出於若¶己者其事不可度故能眾不
勝成大勝者也¶(惟保謙柔眾不能屈故能成其勝也)¶¶
<pb:KR5c0140_CK-KZ_03p001a>
重刊道藏輯要
　通玄眞經
周辛鈃¶¶¶¶¶¶著<md:KR5c0140_HFL_005-001a>¶¶<md:KR5c0140_HFL_005-001a>¶　　　　          默希子註¶
　　道德(此篇上問道德下反禮智雖前篇具明今更起問以其玄與故¶宜精審將成後學悟道之由)¶
文子問道老子曰學問不精聽道不深(非學不知¶非精不達)凡聽者將以
達智也將以成行也將以¶致功名也(疑則有問聽則須審亦猶撞鐘聲不虛應必將有益
以致功名也)¶不精不明不深不達故上學以神聽(玄覽无遺)中¶學以心聽
(或存或亡)下學以耳聽(瞥若風過)以耳聽者¶學在皮膚以心聽者學在肌
肉以神聽者學¶<md:KR5c0140_HFL_005-001b>¶在骨髓故聽之不深卽知之不明知之不明¶卽
不能盡其精不能盡其精卽行之不成(道德¶高妙如見明了則功業可就也)凡聽
<pb:KR5c0140_CK-KZ_03p001b>
之理虛心清靜損氣無¶盛無思無慮目無忘視耳無苟聽專精
積稸¶內意盈并既以得之必固守之必長久之(此爲¶神聽之法悟道之由既以
得之必能守之善聽不忘善抱不脫也)夫道者原¶產有始(欲聽其理必先明本)始於柔弱成
於剛强始於¶短寡成於眾長十圍之木始於把百仞之臺¶始於
下此天之道也(自旡生有從微至著天道常然况於人乎)聖¶人法之卑者所以自下
也退者所以自後也¶<md:KR5c0140_HFL_005-002a>¶儉者所以自小也損者所以自少也卑則
尊¶退則先儉則廣損則大此天道所成也(凡人多自¶尊而卑人故失人之所尊聖人
後己而先人故得人之所先是知忤物則羣情莫應順天¶則樂推而不猒也)夫道者德之元天之根
福之門萬¶物待之而生待之而成待之而寧(道爲生化之主德爲¶畜養之資羣物
之根莫不待而生百福之門莫不由而出也)夫道無爲無¶形(旡爲而萬物生旡形而萬物化)內以修
<pb:KR5c0140_CK-KZ_03p002a>
身外以治人功成¶事立與天爲鄰無爲而無不爲(修身治人旡爲旡形與天¶
爲鄰與道俱冥合乎旡爲而旡不寧也)莫知其情莫知其眞其¶中有信(雖非情可察非眞可
識然窈㝠之中信而有焉)天子有道則¶<md:KR5c0140_HFL_005-002b>¶天下服長有社稷公侯有道則人民
和睦不¶失其國士庶有道則全其身保其親(上至天子下及¶庶人皆宜守道安國
睦民全身保親)强大有道不戰而克小弱¶有道不爭而得舉事有道功
成得福君臣有¶道則忠惠父子有道則慈孝士庶有道則相¶愛
故有道則和無道則苛由是觀之道之於¶人無所不宜也夫道
者小行之小得福大行¶之大得福盡行之天下服服則懷之(有其
所行皆原¶其福)故帝者天下之適也王者天下之往也天¶下不適不往
不可謂帝王(言其旡道民不歸往雖處其位何能¶<md:KR5c0140_HFL_005-003a>¶久乎)故帝王不得人不能成(國以人爲
<pb:KR5c0140_CK-KZ_03p002b>
本本固邦寧也)得人¶失道亦不能守(有人旡道是謂空國)夫失道者奢泰驕¶佚慢
倨矜傲見餘自顯自明執雄堅强作難¶結怨爲兵主爲亂首小
人行之身受大殃大¶人行之國家滅亡淺及其身深及子孫夫
罪¶莫大於無道怨莫深於無德天道然也(罪大怨深¶有國者不得不亡有身者不得
不死以其道喪德滅天亡之故也)¶
老子曰夫行道者使人雖勇剌之不入雖巧¶擊之不中夫剌之
不入擊之不中而猶辱也¶未若使人雖勇不敢剌雖巧不敢擊
夫不敢¶<md:KR5c0140_HFL_005-003b>¶者非無其意也未若使人無其意夫無其意¶者未有愛
利害之心也(夫行道者勇剌不傷巧擊不中雖曰旡害¶而已受辱於聾俗則爲神奇在至道謂之兒戲不若使彼
不起剌擊意我旡愛利害之心¶忘詭世之迹道亦全矣)不若使天下丈夫女子莫不懽¶然
<pb:KR5c0140_CK-KZ_03p003a>
皆欲愛利之若然者無地而爲君無官而¶爲長天下莫不願安
利之(庚桑尸羽俗孔丘稱素王卽其人也)¶故勇於敢則殺勇於不敢則活(勇於敢則死勇
於不敢則¶存也)¶
文子問德(向已知道今更問德兼之仁義次及禮智自非廣問何能大通也)¶老子曰畜之養之
遂之長之兼利無擇與天¶<md:KR5c0140_HFL_005-004a>¶地合此之謂德(畜之成之旡爲旡私澤滋萬物合乎天地
謂之至德)何¶謂仁曰爲上不矜其功爲下不羞其病於大¶不矜於小
不偷兼愛無私久而不衰此之謂¶仁也(貴爲天子而不驕賤爲匹夫而不憂慈惠不偏
博施濟眾所謂仁也)何謂¶義曰爲上則輔弱爲下則守節達不肆意窮¶不
易操一度順理不私枉撓此之謂義也(扶傾¶極溺固窮守節隨宜順理所謂義也)何
謂禮曰爲上則恭嚴爲¶下則卑敬退讓守柔爲天下雌立於不
<pb:KR5c0140_CK-KZ_03p003b>
敢設¶於不能此之謂禮也(敬尊撫下卑己先物秉謙柔之德旡怠傲之容¶此之謂禮者也)故修
其德則下從令修其仁則下不¶<md:KR5c0140_HFL_005-004b>¶爭修其義則下平正修其禮則
下尊敬四者¶既修國家安寧(四者有虧以治人卽敗國以修身則喪生)故物生¶者道
也長者德也愛者仁也正者義也敬者¶禮也(五者兼修天下无敵)不畜不
養不能遂長不慈不¶愛不能成遂不正不匡不能久長不敬不
寵¶不能貴重故德者民之所貴也仁者民之所¶懷也義者民之
所畏也禮者民之所敬也此¶四者文之順也聖人之所以御萬
物也(備此四德¶謂之聖人故能承順天心攝御羣類)君子無德則下怨無仁則¶下爭無
義則下暴無禮則下亂四經不立謂¶<md:KR5c0140_HFL_005-005a>¶之無道無道不忘者未之
有也(夫道既隱四經乘之文子¶問其本末老子陳其得失若四者俱廢怨暴所作爭亂必興所謂無道立見亡敗也)¶
<pb:KR5c0140_CK-KZ_03p004a>
老子曰至德之世賈便其市農樂其野大夫¶安其職處士修其
道人民樂其業(非夫至德之化豈能¶各安其分以樂其業)是以風雨不毁折草木不
夭死河¶出圖洛出書(圖謂龜負八卦書卽洪範九疇惟德動天澤沾庶物此聖人至¶治所致也)及世
之衰也賦歛無度殺戮無止刑諫¶者殺賢士是以山崩川涸蠕
動不息壄無百¶蔬(季世之君隳綱敗紀誅賢任佞聚歛不時荒怠无厭逆氣陵沴上達于天星辰乖殊¶下應
於地故山崩川竭人無聊生昆蟲草木咸失其所唯爲人主者不可不儆也)故¶<md:KR5c0140_HFL_005-005b>¶世治則愚者不得獨
亂(正不容邪)世亂則賢者不¶能獨治(寡不勝眾)聖人和愉寧靜生也至德
道行¶命也故生遭命而後能行命得時而後能明¶必有其世而
後有其人(遭時遇命得主有人高梧自然接靈鳳尺¶瀆不能容巨鱗)¶
文子問聖智(問聖與智)老子曰聞而知之聖也見¶而知之智也故聖
<pb:KR5c0140_CK-KZ_03p004b>
人常聞禍福所生而擇其¶道智者常見禍福成形而擇其行(見可
而爲知難而止)¶聖人知天道吉凶故知禍福所生智者先見¶成形故知
禍福之門(聖人知吉凶倚伏察其未形故治於未亂智者¶<md:KR5c0140_HFL_005-006a>¶知禍福相傾監於已兆故不游其門也)聞未生
聖也先見成形¶智也無聞見者愚迷(聞未生之事非聖如何覩已形之禍非智如何¶无聞
无見眞謂愚迷也已矣)¶
老子曰君好義則信時而任己棄數而用惠¶(人生信一時之義不慮將來之患畧
大道之數矜巧惠之能非賢君也)物博智¶淺以淺贍博未之有也(指杯爲海短綆汲深何以
能濟也)獨¶任其智失必多矣(獨任多敗詢眾可允)好智窮術也好¶勇危亡之
道也(獨眩所知必致窮屈專勇无料坐見危亡)好與則¶無定分上之分不定則下之
望無止若多歛¶則與民爲讎少取而多與其數無有故好與¶<md:KR5c0140_HFL_005-006b>¶來
<pb:KR5c0140_CK-KZ_03p005a>
怨之道也(凡有所與必先所取取則有窮與則有竭以有竭之物給无窮¶之費亦難爲恒也而易彼與此一得一失
况取非其道與非其當得者未喜失者爲仇是¶以志人絶取捨之心守平和之分怨何從而生也)由是觀之財
不足¶任道術可因明矣(觀取與之分乃仇怨之府是以財不足以救時唯道¶可以輔眾)¶
文子問曰古之王者以道莅天下爲之奈何¶(問先王之道諷當時之主言今時之
弊不及昔者之政將如之何也)老子曰執¶一無爲因天地與之變化天下大器
也(夫上古帝¶王爲治非謂神奇唯法天地執一无爲與時消息大器者謂有天下也)不可執¶也不可爲
也爲者敗之執者失之(神而无形不可執也¶<md:KR5c0140_HFL_005-007a>¶執者非也微而无狀不可爲也爲者敗之)執一者
見小也見小故¶能成其大也(唯一故能總眾以御物唯大故能見小而不遺)無爲者¶守
靜也守靜能爲天下正(動不逾分靜不滯方此靜之至也故¶能爲天下正也)處大滿而不
溢居高貴而無驕處大¶不溢盈而不虧居上不驕高而不危盈
<pb:KR5c0140_CK-KZ_03p005b>
而不¶虧所以長守富也高而不危所以長守貴也¶富貴不離其
身祿及子孫古之王道具於此¶矣(夫理契无爲心符至道處大滿而不溢履高位而不危澤
濡品物德貽子孫昔者明¶王皆守此道以化天下也)¶
老子曰民有道所同行有法所同守義不能¶<md:KR5c0140_HFL_005-007b>¶相固威不能相必
故立君以一之(譌僻之俗澆薄之民¶有道不守有法不一外飾於義以求譽內作其威以伏眾不立君長何以
齊之也)君¶執一卽治無常卽亂(一法不明萬民失據也)君道者非¶所以有爲
也所以無爲也智者不以德爲事¶勇者不以力爲暴仁者不以
位爲惠可謂一¶矣(不擇逍而妄爲不馮位而濟惠能全五者可謂一矣)一也者無適之¶道
也萬物之本也(一者法也適者往也言君致法而治則萬物皆歸往¶於君故無不適也)君數易法
國數易君(法數變君數易是君无一¶則民物勞弊天下不安君无恒法隨時遷變固無恒主亦廢與也)人以
<pb:KR5c0140_CK-KZ_03p006a>
其位¶達其好憎下之任懼不可勝理(凡爲君者宜鎮以道德不¶<md:KR5c0140_HFL_005-008a>¶妄好憎恣其胷臆逾於賞
罰不當則下吏斯懼懼則刑濫何可勝理也)故君失¶一其亂甚於無君也君必執一
而後能羣矣¶(天下所以戴君上者以君有道故也今國有君而無道是民無主雖有其主使奸臣竊柄¶賢者受害
微歛無厭民物勞苦故云甚於無君也)¶
文子問曰王道有幾老子曰一而已矣(皇王之號¶雖殊古今之道唯一也)¶
文子曰古有以道王者有以兵王者何其一¶也(唐虞揖讓湯武征伐其不一也)
曰以道王者德也以兵王¶者亦德也(道旡升降時有澆淳理在變通義非膠柱故適時而
舉因資濟物大¶矣哉其誰知之且結繩而理用道以化者德也夷暴殄逆用兵而治亦德也動不逾正靜¶<md:KR5c0140_HFL_005-008b>¶不乖道雖曰凶器實
爲至德也)用兵有五有義兵有應兵有¶忿兵有貪兵有驕兵(夫兵者動有危
亡用有可否也)誅暴救¶弱謂之義敵來加己不得已而用之謂之應¶爭
<pb:KR5c0140_CK-KZ_03p006b>
小故不勝其心謂之忿利人土地欲人財¶貨謂之貪恃其國家
之大矜其人民之眾欲¶見賢於敵國者謂之驕義兵王應兵勝
忿兵¶敗貪兵死驕兵滅此天道也(國有五兵輕用則死敗身有五¶賊輕用之則危亡天道賞
善懲奸其理不差仁者愼之也)¶
老子曰釋道而任智者危棄數而用才者困¶(捨平夷之道專巧詐之智遺禍福之
數騁譎詭之才抑本趨末得不危亡也)故守¶<md:KR5c0140_HFL_005-009a>¶分循理失之不憂得之不喜成者非
所爲得¶者非所求(不驚得失自旡憂喜)入者有受而無取出者¶有授而無
與(受旡貪取之心與旡矜出之態)因春而生因秋¶而殺所生不德所殺不怨則
幾於道矣(春秋旡心¶生殺有時人主旡爲賞罰必當遠違其理近失其道)¶
文子問曰王者得其歡心爲之奈何(帝王之理何以¶得百姓歡心)老子曰若
<pb:KR5c0140_CK-KZ_03p007a>
江海卽是也淡兮無味用¶之不既先小而後大(夫明王之德湛若江海來者不
逆酌者不竭淡¶然无味五味成焉施之旡窮萬物賴焉故得萬姓歡心子孫不絶也)夫欲上人¶者必以其
言下之欲先人者必以其身後之¶<md:KR5c0140_HFL_005-009b>¶天下必效其歡愛進其仁義
而無苛氣居上¶而民不重居前而眾不害天下樂推而不厭¶雖
絶國殊俗蜎飛蠕動莫不親愛無之而不¶通无往而不遂故爲
天下貴(欲上人者非有欲上之心有欲¶人之不上矣先人者非有先人之心則推先而不害若然者德惠動天地况於
人乎)¶
老子曰執一世之法籍以非傳代之俗譬猶¶膠柱調瑟(執一隅之說非
通代之典其猶膠柱調瑟何典節之能全也)聖¶人者應時權變見形施宜世異則事
變時移¶則俗易論世立法隨時舉事(夫聖王救時濟物眾人仰止猶¶飢而待食渴而思飲
<pb:KR5c0140_CK-KZ_03p007b>
人誰不願也)上古之王法度不同非古¶<md:KR5c0140_HFL_005-010a>¶相返也時務異也是故不法
其已成之法而¶法其所以爲法者與化推移(道无隆替而俗有變革是以五¶帝不
同治三王不共法非欲相返因時宜者也)聖人法之可觀也其¶所以作法不可原也
(法未然人不可知政已洽眾有可觀)其言¶可聽也其所以言不可形也(言可聽者當時用也
不可形者¶不可以當時之言爲後時之用)三皇五帝輕天下細萬物齊¶死生同變化
(輕天下者非鄙薄也細萬物者非簡賤也言非有欲取天下而¶天下歸无心利萬物萬物自附者也齊死生則憂懼不能入同
變化則詭異不能移也)¶抱道推誠以鏡萬物之情(神而爲鏡照无不得)上與道¶爲友
下與化爲人(上與道交下與化游)今欲學其道不¶<md:KR5c0140_HFL_005-010b>¶得其清明玄聖守其法
籍行其憲令必不能¶以爲治矣(夫存其典籍行其法制實賴玄聖發揚導達使後之學者知貴
其導¶內以治身外以治國也)¶
<pb:KR5c0140_CK-KZ_03p008a>
文子問政(政者政教也)老子曰御之以道養之以¶德無示以賢無加
以力(教之以道无見其智能臨之以德无矜其¶威勢)損而執一無處可利無見可欲(清虛
爲體欲利自亡¶也)方而不割廉而不劌(正不割物廉不傷義)無矜無伐¶御之以道
則民附養之以德則民服無示以¶賢則民足無加以力則民朴
無示以賢者儉¶也無加以力不敢也下以聚之賂以取之儉¶<md:KR5c0140_HFL_005-011a>¶以
自全不敢自安不下則離散弗養則背叛¶示以賢則民爭加以
力則民怨離散則國勢¶衰民背叛則上無威人爭則輕爲非下
怨其¶上則位危四者誠修正道幾矣(儉而自全養以親眾賢而¶不恃威而不暴四者兼修
正道存矣)¶
老子曰上言者下用也下言者上用也上言¶者常用也下言者
<pb:KR5c0140_CK-KZ_03p008b>
權用也唯聖人爲能知權¶言而必信期而必當(上言謂道下言爲權唯聖人能
知用之不失其¶道善用權也小人用之則喪其軀不知權也唯權不言而信不期而當也)天下之¶高行直而
證父信而死女孰能貴之(世之所謂證父¶<md:KR5c0140_HFL_005-011b>¶爲賢死女爲信而天下莫不高之斯不然其矯性而求直
節行以存誠乃末世之詭法非¶至德之眞意則故不足信貴也)故聖人論事之曲直與之屈¶伸
無常儀表(理在稱機事无定體)祝則名君溺則捽父¶勢使然也(捽祚骨切名君非禮
在祝卽當捽父非法於溺卽可事在適時誰云¶適禮也)夫權者聖人所以獨見夫先迕而
後合¶者之謂權先合而後迕者不知權不知權者¶善反醜矣(善用
權者先譎而後通不善用者始吉而終凶也)¶
文子問曰夫子之言非道德无以治天下上¶世之王繼嗣因業
亦有無道各没其世而无¶禍敗者何道以然(設問之意)老子曰自天
<pb:KR5c0140_CK-KZ_03p009a>
子以下¶<md:KR5c0140_HFL_005-012a>¶至于庶人各自生活然其活有厚薄天下時¶有亡國破
家无道德之故也(非有他殃在於失道)有道¶德則夙夜不懈戰戰兢兢常
恐危亡無道德¶則縱欲怠惰其亡无時(居存若亡國无餘殃安時忘危身死无時)¶使
桀紂循道行德湯武雖賢無所建其功也¶(有道卽王无道卽亡固知善惡无王興亡
在人皇天輔德自然之理豈云昧也哉)夫¶道德者所以相生養也所以相畜長也
所以¶相親愛也所以相敬貴也夫聾蟲(鼈聾旡耳)雖愚¶不害其所愛
誠使天下之民皆懷仁愛之心¶禍災何由生乎(夫道者廣覆厚載生之畜之親
之愛之一不異物盡申諸¶<md:KR5c0140_HFL_005-012b>¶己使萬物皆然則雖聾蟲之愚尚感仁澤何憂禍災之生也)夫無道而無¶禍害
者仁未絶義未滅也仁雖未絶義雖未¶滅諸侯以輕其上矣諸
侯輕上則朝廷不恭¶縱令不順(夫王者无道有位繼業未滅者以仁義猶存故也而禍福之釁
<pb:KR5c0140_CK-KZ_03p009b>
已萌¶於兹陵熳之情以輕其上矣則夷王下堂而見諸侯文公要盟而會踐土此衰世之謂也)¶仁絶義滅諸侯
背叛眾人力政(以威力爲政也)强者¶陵弱大者侵小民人以攻擊爲業
災害生禍¶亂作其亡无日何期无禍也(道喪德亡仁絶義滅有君非君¶爲臣非臣尊卑
失位强弱相陵故卽秦之二世漢之季主此國毁亡之時也)¶
老子曰法煩刑峻卽民生詐(法煩難奉奉之不逮則峻之以¶<md:KR5c0140_HFL_005-013a>¶刑刑之不正則罪及无辜遂使百姓
輕生冒禁以死抵法天下之危莫不由此也)上¶多事則下多態求多卽得寡禁多卽
勝少以¶事生事又以事止事譬猶揚火而使无焚也¶以智生患
又以智備之譬猶撓水而欲求其¶清也(人多事卽心亂國多禁則民勞猶火不可頻揚
水不可數撓也)¶
老子曰人主好仁卽无功者賞有罪者釋好¶刑卽有功者廢无
<pb:KR5c0140_CK-KZ_03p010a>
罪者及无好憎者誅而無¶怨施而不德(人主无好憎之心則臣无頗僻之刑則賞者不
避誅者不怨)¶放準循繩身無與事若天若地何不覆載合¶而和之君
也别而誅之法也民以受誅无所¶<md:KR5c0140_HFL_005-013b>¶怨憾謂之道德(動循法度德合天地君明
卽理无不鑒法平則民不遭其¶辜)¶
老子曰天下是非无所定世各是其所善而¶非其所惡夫求是
者非求道理也求合於己¶者也非去邪也去迕於心者今吾欲
擇是而¶居之擇非而去之不知世所謂是非也(世人善己¶所是惡人所非彼亦
惡吾所善非吾所是是既非是善亦非善卽善惡無定是非安在然¶愜其情者雖惡以爲善善其所善非去衰也迕其意者雖
是以爲非其所非違其心也則¶无是以不非其所非者則无非矣則无是无非无善无惡故明不出善惡而无是非者也)¶故
治大國若烹小鮮勿撓而已(大國不勝亂政小鮮何堪¶<md:KR5c0140_HFL_005-014a>¶數撓)夫趣合者卽言中
<pb:KR5c0140_CK-KZ_03p010b>
而益親身疏而謀當卽¶見疑(趣合謂偶合於君所言且當而身疏則君未深信必見疑也)今
吾欲¶正身而待物何知世之所從規我者乎吾若¶與俗遽走猶
逃雨无之而不濡(今我欲爲人規矩人亦爲¶我師匠猶速走避雨身已勞倦不免沾濡)欲在於虛
則不能虛若¶夫不爲虛而自虛者此所欲而旡不致也(夫虛¶者无欲有
欲非虛旡心无所不至也)故通於道者如車軸不運¶於己而與轂致于千里
轉於無窮之原也(達道¶之士身由轂也神由軸也身混世而嘗適心居中而常寂不馳言外不勞諸己故能
轉於¶无窮之路游於絶㝠之境)故聖人體道反至不化以待化¶<md:KR5c0140_HFL_005-014b>¶動而無爲(聖人內以
反眞外能應化觸情不染動用无爲也)¶
老子曰夫亟戰而數勝者則國必亡亟戰則¶民罷數勝則主驕
以驕主使罷民而國不亡¶者則寡矣主驕則恣恣則極物民罷
<pb:KR5c0140_CK-KZ_03p011a>
則怨怨¶則極慮上下俱極而不亡者未之有也故功¶遂身退天
之道也(戰不欲頻主不欲驕民不欲罷物不欲極極則返極¶而不亡未之有也)¶
平王問文子曰吾聞子得道於老聃今賢人¶雖有道而遭淫亂
之世以一人之權而欲化¶久亂之民其庸能乎(平王周平王也言一人者王自
况也賢人指文¶<md:KR5c0140_HFL_005-015a>¶子也言今雖權在一人不能化之子有何道而能治之也)文子曰夫道德¶者匡邪以
爲正振亂以爲治化淫敗以爲樸¶淳德復生天下安寧要在一
人(夫衺正存心治亂由君心¶衺則衺君治則治故興亡匪天成敗在我不係於物貴在諸道道彼一人則淫俗可變醇¶德復
興何憂不治者也)人主者民之師也上者下之儀¶也上美之則下食之
上有道德則下有仁義¶下有仁義則无淫亂之世矣(故知天下顒顒莫不
上師於君¶望爲儀表其由决水於千仞之谿旡不歸往也)積德成王積怨成亡¶積石成山積
<pb:KR5c0140_CK-KZ_03p011b>
水成海不積而能成者未之有¶也(德不積不足以成名惡不積不足以毁身故王者愼所積
也)積道德者¶<md:KR5c0140_HFL_005-015b>¶天與之地助之鬼神輔之鳳凰翔其庭麒麟¶遊其
郊蛟龍宿其沼(故積道德以感天地四靈呈其祥萬物樂其業¶者也)故以道蒞天下天下
之德也無道莅天下¶天下之賊也以一人與天下爲讎雖欲長
久¶不可得也(蒞臨也人君以道蒞天下天下共戴之而不重无道處天下天下怨¶之而不久也)堯舜以
是昌桀紂以是亡(觀乎善否以察存亡)¶平王曰寡人敬聞命矣(平王周之賢王傷時
道衰故問文子求於¶治道文子云要在一人匪由於他故平王修政周道復興而春秋美之後謚爲平王)
